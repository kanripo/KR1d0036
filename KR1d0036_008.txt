# -*- mode: mandoku-view -*-
#+TITLE: 經禮補逸
#+DATE: 2015-09-23 09:37:47
#+PROPERTY: JUAN 8
<pb:KR1d0036_WYG_008-1a>¶
欽定四庫全書¶
　經禮補逸卷八　　　　　元　汪克寛　撰¶
　　賔禮¶
　　　朝禮¶
周禮大宗伯春見曰朝大行人春朝諸侯而圖天下之¶
事幕人凡朝覲共其帷幕幄帟綬掌次諸侯朝覲則張¶
大次小次小臣朝覲沃王盥司几筵凡大朝覲王位設¶
黼依依前南向設筦筵紛純加繅席畫純加次席黼純¶
<pb:KR1d0036_WYG_008-1b>¶
左右玉几典瑞公執桓圭侯執信圭伯執躬圭繰皆三¶
采三就子執穀璧男執蒲璧繰皆二采再就以朝于王¶
大史朝覲以書協禮事執書以詔王司士正朝儀之位¶
辨其貴賤之等三公北面東上孤東面北上卿大夫西¶
面北上朝士掌外朝之法左九棘孤卿大夫位焉羣士¶
在其後右九棘公侯伯子男位焉羣吏在其後面三槐¶
三公位焉州長衆庶在其後¶
　愚案周官有三公三孤之官而周禮不言其職論者¶
<pb:KR1d0036_WYG_008-2a>¶
　乃謂師氏保氏即大師大保鄉老二鄉則公一人註¶
　則以為三公豈知師氏保氏乃中下大夫之職且未¶
　聞以傅稱而鄉老公一人乃置地官之列屬然則三¶
　公居六卿之上而遽以是為三公之師保可乎據今¶
　朝士司士所稱是則周禮未嘗不言公孤也特以六¶
　卿而上兼公孤故不正言其職以繫六官之下爾參¶
　諸周書顧命曰召太保奭芮伯彤伯畢公衛侯毛公¶
　此盖當時之六卿而奭以太保言毛畢以公言是以¶
<pb:KR1d0036_WYG_008-2b>¶
　卿兼公故以公稱餘三人者以卿而兼孤又可以類¶
　推也此不可不辨¶
大宗伯朝覲則為上相大司冦凡朝覲前王大僕王視¶
朝則前正位而退入亦如之射人朝覲作大夫介校人¶
朝覲毛馬而頒之飾幣大司徒大賔客令野脩道委積¶
委人賔客共其芻薪肆師大賔客涖筵几築鬻賛果將¶
鬱人掌賔客之祼事和鬱鬯以實彞而陳之旄人凡賔¶
客舞燕樂籥師祭祀則鼓羽籥之舞賔客則亦如之(餘/人)¶
<pb:KR1d0036_WYG_008-3a>¶
(掌治備見燕/饗賓客禮下)大行人以九儀辨諸侯之命等諸臣之爵¶
以同邦國之禮上公之禮執桓圭九寸繰藉九寸冕服¶
九章建常九斿樊纓九就貳車九乗介九人禮九牢其¶
朝位賓主之間九十步立當車軹擯者五人諸侯之禮¶
執信圭七寸繅藉七寸冕服七章建常七斿樊纓七就¶
貳車七乗介七人禮七牢朝位賓主之間七十步立當¶
前疾擯者四人諸伯執躬圭其他皆如諸侯之禮諸子¶
榖璧五寸繅藉五寸冕服五章建常五斿樊纓五就貳¶
<pb:KR1d0036_WYG_008-3b>¶
車五乗介五人禮五牢朝位賓主之間五十步立當車¶
衡擯者三人諸男執蒲璧其他皆如諸子之禮凡諸侯¶
之卿其禮各下其君二等以下及其大夫士皆如之邦¶
畿方千里其外方五百里謂之侯服嵗一見又其外方¶
五百里謂之甸服二嵗一見又其外方五百里謂之男¶
服三嵗一見又其外方五百里謂之采服四嵗一見又¶
其外方五百里謂之衛服五嵗一見又其外方五百里¶
謂之要服六嵗一見¶
<pb:KR1d0036_WYG_008-4a>¶
　愚案大司馬曰九畿職方氏曰九服服言服事天子¶
　畿猶疆限之謂其方里則同也參之周官乃曰六服¶
　五服何耶葛氏註謂侯甸男采衛并畿内謂六服程¶
　氏(伯圭/)釋謂五服盖指甸男采衛要而侯服不在其¶
　數二説皆未安案大行人六服侯甸男采衛要是知¶
　要服即蠻服也其曰五服一朝者要服不與其列其¶
　曰九服而来朝者亦止五服蓋衛服之外聖人雖制¶
　之服令蕃國世一見而不必其来非若五服一嵗至¶
<pb:KR1d0036_WYG_008-4b>¶
　五嵗各以所貢来見也考之武成止曰邦甸侯衛酒¶
　誥康王之誥止曰侯甸男衛康誥亦止曰侯甸男采¶
　衛而蠻夷鎮蕃不與焉於此不必辨其服之異而自¶
　得其說之同矣¶
司儀掌九儀之賔客擯相之禮將合諸侯則令為壇三¶
成宫旁一門詔王儀南向見諸侯土揖庶姓時揖異姓¶
天揖同姓及其擯之各以其禮¶
　愚案大行人司儀掌九儀賔客擯相之禮而置司㓂¶
<pb:KR1d0036_WYG_008-5a>¶
　刑官之屬其稱名也不幾於雜乎徐考六官之中若¶
　此者衆如司士掌羣官之版正朝廷之位而屬司馬¶
　之類是已論者率謂六官互相聨屬故六屬互相參¶
　錯然也豈知聨屬者此固周官立法之善然參錯者¶
　則未必若是其不倫也又案小宰記六官六屬各六¶
　十秋官自大司㓂以下尚六十五人其職屬多寡不¶
　同初無是也要亦後之編録散帙者不免遞相差易¶
　故爾觀者察焉¶
<pb:KR1d0036_WYG_008-5b>¶
小行人令諸侯春入貢王親受之各以其國之籍禮之¶
凡諸侯入王則逆勞于畿及郊勞眡館將幣為承而擯¶
曲禮天子當宁而立諸公東面諸侯西面曰朝(鄭注春/朝受摯)¶
(於朝受享於廟䟽曰凡天子三朝一在路門内謂之燕/朝太僕掌之一是路門外之朝謂之治朝司士掌之其)¶
(三是臯門之内庫門之/外謂之外朝朝士掌之)¶
　愚案天地位而尊卑定矣卑高陳而貴賤位矣王者¶
　首出庶物德配二儀其尊貴明矣而聖人所恃以為¶
　天下者不獨恃其尊貴勢分也故於諸侯之卑其中¶
<pb:KR1d0036_WYG_008-6a>¶
　同姓則有伯父叔父焉異姓則有伯舅叔舅焉有兄¶
　弟焉有婚姻焉於其来朝也逆勞眡館具偹多儀篤¶
　以親親之恩接以主擯之禮而恩禮雝雝於尊貴勢¶
　分之間有莫知其德之感化之至也此春朝所以異¶
　乎覲禮之受於廟而臣皆北面也夫贄貢諸侯所以¶
　述職也今也親受之於朝其志重於器物者明尊賢¶
　之禮等也祭器天子所以事神也今也用之於大饗¶
　其致敬於賔客者示事神之禮同也若是者豈天子¶
<pb:KR1d0036_WYG_008-6b>¶
　自示寡昧而忘其尊卑之分哉盖以億兆歸命于一¶
　人未易遽化也治亂潜幾於一德而一德難乎遽孚¶
　也於是崇德率衆謙已下賢俾上之恩深下之報厚¶
　内外同奬於一心逺近咸歸於一德卒致垂拱成化¶
　享國永年而能保其尊貴者有由来矣此所以為三¶
　代之至文朝見之盛禮也¶
書周官六年五服一朝王制天子無事與諸侯相見曰¶
朝考禮正刑一德以尊于天子曲禮君天下曰天子朝諸¶
<pb:KR1d0036_WYG_008-7a>¶
侯分職受政任功曰予一人諸侯見天子曰臣某侯某¶
(案此擯者告天子之辭/也凡自稱皆曰寡人)樂記朝覲然後諸侯知所以臣¶
春秋隱公十一年春滕侯薛侯来朝哀公二年夏&KR0364;子¶
来朝¶
　愚案春秋書朝三十有六始於滕薛終於&KR0364;子然當¶
　時或受其朝禮而不報或累徃不納而以歸厚薄䟽¶
　數之節不惟無合於先王殷聘世朝之儀而諸侯於¶
　天子述職之典盖缺如也經皆書而不削以示強弱¶
<pb:KR1d0036_WYG_008-7b>¶
　安危是非邪正為後世鍳也¶
　　　覲禮¶
大宗伯秋見曰覲大行人秋覲以比邦國之功小行人¶
令諸侯秋獻功王親受之各以其國之籍禮之訝士邦¶
有賔客則與行人送逆之入於國則為之前驅而辟野¶
亦如之居館則帥其屬而為之蹕小司徒乃頒比法于¶
六鄉之大夫使各登其鄉之衆寡六畜車輦辨其物鄉¶
師以國比之法以時稽其夫家衆寡辨其老㓜貴賤廢¶
<pb:KR1d0036_WYG_008-8a>¶
疾馬牛之物若國大比則考教察辭稽噐展事以詔誅¶
賞曲禮天子當依而立諸侯北面而見天子曰覲(案秋/覲一)¶
(受之於廟覲者位/於廟門外而序入)詩韓侯入覲以其介圭入覲于王(大/雅)¶
(韓奕/篇)春秋左傳襄公三十一年子産曰諸侯賔至甸設¶
庭燎覲禮諸侯辭于天子王曰伯父無事歸寧乃¶
邦¶
　愚案此諸侯入辭而天子告之之辭也忠厚警戒藹¶
　然見之參之書文侯之命曰父義和其歸視爾師寧¶
<pb:KR1d0036_WYG_008-8b>¶
　爾邦其義同也¶
　　　宗禮¶
大宗伯夏見曰宗大行人夏宗以陳天下之謨司㑹以¶
九貢之法致邦國之財用以九賦之法令田野之財用¶
以九功之法令民職之財用以九式之法均節邦之財¶
用以周知四國之治大司徒施十有二教焉一曰以祀¶
禮教敬則民不苟二曰以陽禮敎讓則民不爭三曰以¶
隂禮教親則民不怨四曰以樂禮敎和則民不乖五曰¶
<pb:KR1d0036_WYG_008-9a>¶
以義辨等則民不越六曰以俗教安則民不偷七曰以¶
刑教中則民不虣八曰以誓教恤則民不怠九曰以度¶
敎節則民知足十曰以世事教能則民不失職十有一¶
曰以賢制爵則民慎德十有二曰以庸制禄則民興功¶
齊僕以宗遇皆乗金路其法儀各以其等為車送逆之¶
節詩朝宗于海¶
　　　遇禮¶
大宗伯冬見曰遇大行人冬遇以協諸侯之慮掌交掌¶
<pb:KR1d0036_WYG_008-9b>¶
以節與幣廵邦國之諸侯道王之德意志慮使咸知王¶
之好惡曲禮諸侯未及期相見曰遇春秋隱公四年夏¶
公及宋公遇于清(莊公三十二年夏宋/公齊侯遇于梁丘)¶
　愚案古者諸侯朝覲于王不期而遇諸塗則舉相見¶
　之禮猶存恭肅之心若春秋書遇則皆惡其簡禮之¶
　私而無合乎先王制禮之意也¶
　　　時㑹禮¶
大宗伯時見曰㑹大行人時㑹以發四方之禁大宗伯¶
<pb:KR1d0036_WYG_008-10a>¶
㑹同則為上相大司馬㑹同則帥士庶子而掌其政令¶
小司馬㑹同掌其事如大司馬之法射人㑹同作大夫¶
介諸子凡㑹同作羣子從司士凡㑹同作士從小祝凡¶
外内小㑹同掌事焉旅賁氏掌執戈盾夾王車而趨左¶
八人右八人凡㑹則服而趨車僕凡師共革車各以其¶
萃㑹同亦如之虎賁氏掌先後王而趨以卒伍軍旅㑹¶
同亦如之司兵軍事建車之五兵㑹同亦如之司常掌¶
九旗之物名各有屬凡祭祀各建其旗㑹同亦如之典¶
<pb:KR1d0036_WYG_008-10b>¶
路凡㑹同以路從司戈㑹同授貳車戈盾建乗車之戈¶
盾授旅賁及虎氏戈盾掌次諸侯㑹同則張大次小次¶
幕人凡㑹同共其帷幕幄帟綬掌舍掌王㑹同之舍設¶
梐枑再重設車宫轅門為壇壝宫棘門為帷宫設旌門¶
外府凡㑹同共其財用之幣齎賜予之財用廩人凡邦¶
有㑹同之事則治其糧與其食遺人凡㑹同掌其道路¶
之委積校人凡㑹同毛馬而頒之飾幣馬射鳥氏掌祭¶
祀以弓矢歐烏鳶凡㑹同亦如之戎右㑹同充革車司¶
<pb:KR1d0036_WYG_008-11a>¶
右凡㑹同合其車之卒伍而比其乗屬其右牛人凡㑹¶
同共其兵車之牛稍人若有㑹同則以縣師之法作其¶
同徒輂輦帥而至縣師若將有㑹同之戒則受法于司¶
馬以作其衆庶及馬牛車輦㑹其車人之卒伍使皆備¶
旗鼓兵噐以帥而至司弓矢凡㑹同頒弓弩各以其物¶
從授兵車之儀大司馬以九伐之法正邦國馮弱犯寡¶
則眚之賊賢害民則伐之暴内凌外則壇之野荒民散¶
則削之負固不服則侵之賊殺其親則正之放弑其君¶
<pb:KR1d0036_WYG_008-11b>¶
則殘之犯令陵政則杜之外内亂鳥獸行則滅之大司¶
宼凡㑹同前王小司寇乃宣布于四方憲刑禁士師掌¶
國之五禁一曰宫禁二曰官禁三曰國禁四曰野禁五¶
曰軍禁布憲執旌節以宣布于四方而憲邦之刑禁掌¶
交以諭九禁之難曲禮諸侯相見於郤地曰㑹春秋隠¶
公二年公㑹戎于潛哀公十三年夏公㑹晉侯及吴子¶
于黄池¶
　愚案時㑹謂時見也發禁者凡諸侯有不順服王則¶
<pb:KR1d0036_WYG_008-12a>¶
　合諸侯而發其禁令以行征討之事如九伐之法此¶
　先王時㑹之禮也春秋書㑹九十五始於濳終於黄¶
　池中間彼善於此僅有蕭魚之特筆餘皆非王事而¶
　私㑹殊非周官入㑹致事禁止不義之制矣故曰凡¶
　書㑹皆譏也¶
　　　殷同禮¶
大宗伯殷見曰同大行人殷同以施天下之政小行人¶
其禮俗政事之逆順每國辨異之以反命于王以周知¶
<pb:KR1d0036_WYG_008-12b>¶
天下之故大司馬掌建邦國之九法以佐王平邦國制¶
畿封國以正邦國設儀辨位以等邦國進賢興功以作¶
邦國建牧立監以維邦國制軍詰禁以糾邦國施貢分¶
職以任邦國簡稽鄉民以用邦國均守平則以安邦國¶
比小事大以和邦國正月之吉始和布政于邦國都鄙¶
乃縣政象之法于象魏使萬民觀政象¶
　愚案周禮冬官乆亡於象法之縣否無可考也餘四¶
　官皆縣象法而何獨宗伯略焉蓋冢宰司徒司馬司¶
<pb:KR1d0036_WYG_008-13a>¶
　寇之所職曰治曰敎曰政曰刑此皆親民之事故各¶
　縣象法以示之若宗伯所職曰禮曰樂率皆朝廷宗¶
　廟之事於民為踈逺而且禮樂實本諸人心之和順¶
　非可以象求故略之無庸縣可也或曰治教政刑皆¶
　可縣象於一時而禮樂之噐之文其為品節制度此¶
　獨不可以一二象法示人而塗斯民耳目於無聞見¶
　之地耶曰六藝十二教之目禮樂具述其中而五禮¶
　六樂中和之敎以防萬民之情偽者為尤著是以禮¶
<pb:KR1d0036_WYG_008-13b>¶
　樂示斯民之敎者固已縣諸地官司徒之教法而宗¶
　伯則以朝廷宗廟之禮樂為專職焉學者於此無徒¶
　事乎器物示人之麤迹而必求之人心之和順以推¶
　原聖人制作之微意則禮樂中和之敎法不獨縣諸¶
　司徒而有得於吾心之實者縣象昭昭矣因并釋之¶
乃以九畿之籍施邦國之政職方千里曰國畿其方五¶
百里曰侯畿又其外方五百里曰甸畿又其外方五百¶
里曰男畿又其外方五百里曰采畿又其外方五百里¶
<pb:KR1d0036_WYG_008-14a>¶
曰衛畿又其外方五百里曰蠻畿又其外方五百里曰¶
夷畿又其外方五百里曰鎮畿又其外方五百里曰藩¶
畿凡令賦以地與民制之¶
　　　時聘禮¶
大宗伯時聘曰問大行人時聘以結諸侯之好小行人¶
合六幣圭以馬璋以皮璧以帛琮以錦琥以繡璜以黼¶
此六物者以和諸侯之好典瑞琬圭以結好掌交掌邦¶
國之通事而結其交好曲禮諸侯使大夫問於諸侯曰¶
<pb:KR1d0036_WYG_008-14b>¶
聘春秋隠公七年齊侯使其弟年来聘¶
　愚案古者諸侯間於天子之事則有使問之聘詳見¶
　儀禮篇春秋諸侯朝禮不修間自相聘書於經者二¶
　十五始於弟年終於士鞅皆惡其挟邦交之私非時¶
　聘結好之禮故觀年之書法則可以推其餘矣¶
　　　殷覜禮¶
大宗伯殷覜曰視大行人殷覜以除邦國之慝王之所¶
以撫邦國諸侯者三嵗徧覜小行人其悖逆暴亂作慝¶
<pb:KR1d0036_WYG_008-15a>¶
猶犯令者每國辨異之以反命于王以周知天下之故¶
典瑞瑑圭璋璧琮繰皆二采一就以覜聘琰圭以除慝¶
誦訓掌道方慝以詔辟忌以知土俗王巡守則先王車¶
匡人掌達法則匡邦國而觀其慝¶
　　　間問禮¶
大行人間問以諭諸侯之志掌大賔之禮以親諸侯上¶
公之禮三問三勞諸侯之禮再問再勞諸伯如諸侯之¶
禮諸子之禮壹問壹勞諸男如諸子之禮掌交掌以節¶
<pb:KR1d0036_WYG_008-15b>¶
與幣巡邦國之諸侯道王之德意志慮使咸知王之好¶
惡誦訓掌道方志以詔觀事撢人掌誦王志道國之政¶
事以巡天下之邦國而諭之¶
　　　贄貢禮¶
大行人侯服其貢祀物甸服其貢嬪物男服其貢器物¶
采服其貢服物衛服其貢材物要服其貢貨物¶
　　　將幣禮¶
大行人上公廟中將幣三享王禮再祼而酢諸侯廟中¶
<pb:KR1d0036_WYG_008-16a>¶
將幣三享王禮一祼而酢諸伯如諸侯之禮諸子廟中¶
將幣三享王禮一祼不酢諸男如諸子之禮小行人凡¶
諸侯入將幣為承而擯司儀掌九儀賔客擯相之禮公¶
於上等侯伯於中等子男於下等其將幣亦如之¶
　　　饗食禮¶
大行人上公饗禮九獻食禮九牢出入五積諸侯饗禮¶
七獻食禮七牢出入四積諸伯如諸侯之禮諸子饗禮¶
五獻食禮五牢出入三積諸男如諸子之禮¶
<pb:KR1d0036_WYG_008-16b>¶
　　　錫命禮¶
大宗伯王命諸侯則擯典命掌諸臣之五等之命上公¶
九命為伯其國家宫室車旗衣服禮儀皆以九為節侯¶
伯七命其國家宫室車旗衣服禮儀皆以七為節子男¶
五命其國家宫室車旗衣服禮儀皆以五為節王之三¶
公八命其卿六命其大夫四命及其出封皆加一等其¶
國家宫室車旗衣服禮儀亦如之書說命命之曰朝夕¶
納誨以輔台德(止/)欽予時命其維有終微子之命王若¶
<pb:KR1d0036_WYG_008-17a>¶
曰爾惟踐修厥猷舊有令聞恪慎克孝肅恭神人予嘉¶
乃德曰篤不忘上帝時歆下民祗協庸建爾于上公尹¶
茲東夏欽哉徃敷乃訓慎乃服命蔡仲之命王若曰小¶
子胡惟爾率德改行克慎厥猷肆予命爾侯于東土徃¶
即乃封敬哉畢命王曰嗚呼父師今予祗命公以周公¶
之事徃哉冏命曰今予命汝作大正正于羣僕侍御之¶
臣懋乃后德交修不逮文侯之命王曰父義和其歸視¶
爾師寧爾邦用賚爾秬鬯一卣彤弓一彤矢百盧弓一¶
<pb:KR1d0036_WYG_008-17b>¶
盧矢百馬四匹父徃哉柔逺寧邇惠康小民無荒寧簡¶
恤爾都用成爾顯德周易師九二王三錫命晋康侯用¶
錫馬蕃庶晝日三接詩韓奕韓侯受命王親命之王錫¶
韓侯淑旂綏章彤弓彤弓弨兮受言蔵之我有嘉賔中¶
心貺之采菽君子来朝何錫予之雖無予之路車乗馬¶
又何予之𤣥衮及黼春秋莊公元年王使榮叔来錫桓¶
公命¶
　愚案周制諸侯踐位而入見則有錫命修聘来朝則¶
<pb:KR1d0036_WYG_008-18a>¶
　有錫命能敵王所愾而獻功則有錫命此禮之正也¶
　若書稱蔡仲之命文侯之命詩稱王錫韓侯王命召¶
　虎之類是已若遣使就其國而錫命之禮無是也如¶
　春秋書王使榮叔来錫桓公命天王使毛伯来錫公¶
　命之類皆非正也比事以觀義自見矣¶
左傳僖公二十八年王享醴命晋侯宥賜之大路之服¶
戎路之服文公四年甯武子曰諸侯敵王所愾而獻其¶
功於是乎賜之彤弓一彤矢百玈弓矢千何氏曰禮有¶
<pb:KR1d0036_WYG_008-18b>¶
九錫一車馬二衣服三樂器四朱户五納陛六虎賁七¶
弓矢八鈇鉞九秬鬯¶
王制天子賜諸侯樂則以柷將之賜伯子男樂則以鼗¶
將之諸侯賜弓矢然後征賜鈇鉞然後殺賜圭瓉然後¶
為鬯¶
　¶
　¶
　經禮補逸卷八¶

